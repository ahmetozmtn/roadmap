# Front End Developer Kariyerinizde Nasıl Bir Yol Haritası İzlemelisiniz?

<br>

### Kariyerinize front end developer olarak ilerlemek istiyorsanız öncelikle bazı becerilere sahip olmanız gerekiyor.

<br>

### Yazılım dünyasının en önemli işlerinden birini yapan front end developerlar, tasarıma uygun ve sorunsuz çalışan bir web sitesi sunmak için özellikle HTML, CSS ve JavaScript dillerinde uzman olmaları gerekir. Bununla birlikte bu beceriler tek başına başarılı olmak için yeterli olmaz.

<br>

### Siz de front end developer olmakla ilgileniyor, bu konuda neleri öğrenmeniz ve hangi kaynaklardan yararlanmanız gerektiği konusunda bir yol haritası arıyorsanız bu yazımız tam da size göre. İşte, başarılı bir front end developer olmak için sahip olmanız gereken beceriler;

<br>

## 1) HTML/CSS

<br>

### HTML ve CSS yazılım dünyasının ayrılmaz ikilisi olduğu gibi front end developer ilanlarının da vazgeçilmez bir parçasıdır.

<br>

### HyperText Markup Language yani HTML, web sayfalarını yaratmanızı sağlayan standart işaretleme dilini oluştururken; Cascading Style Sheets yani CSS, HTML ile oluşturduğunuz web sayfasının nasıl görüneceğini belirlemenizi sağlar. Kısacası yerleşim, renkler, fontlar gibi tüm stili burada oluşturursunuz. Bu yüzden front end developer olma yolunda tüm detayıyla ilk öğrenilmesi gereken konu HTML/CSS’dir.

<br/><br/>

## 2) JavaScript/jQuery

<br>

### HTML/CSS’den sonra öğrenmeniz gereken bir diğer önemli beceri ise JavaScript’dir. HTML ve CSS, sayfanın sunumuyla ilgili olduğu gibi JavaScript de sayfanın fonksiyonlarını belirler.

<br>

### Çok şık bir sayfa sunumu hazırlasanız da bazen başarılı bir web tasarımı için bu yeterli olmayabilir. Çünkü bazı web sitelerinde interaktif özelliklere ihtiyacınız olacaktır. Bu noktada da yardımınıza JavaScript koşar.

<br>

### JavaScript için jQuery kütüphanesi çok sayıda eklenti ve uzantıyı kolayca ve hızlı bir şekilde sitenize eklemenize yardımcı olur. JavaScript öğrenmek, bir anlamda da jQuery kütüphanesini etkin şekilde kullanabilmek anlamına gelir.

<br/><br/>

## 3) CSS ve JavaScript Platformları

<br>

### CSS ve JavaScript hakkında bilgi versek de işe boş bir text dokümanıyla başlamak yerine, işlevsel kodların yer aldığı bir kod dosyasıyla başlamak işinizi büyük oranda kolaylaştıracaktır. Bunun için farklı platformlardan faydalanabilirsiniz. Dikkat etmeniz gereken en önemli şey her bir platformun zayıf ve güçlü yönü olduğudur. Burada önemli olan üzerine çalıştığınız platformun ihtiyaçlarını tespit ederek doğru platformu seçebilmenizdir.

<br>

### Ayrıca farklı platformları bir arada da kullanabilirsiniz. JavaScript ve CSS kodlarını bir arada sunan Bootstrap ve bir JavaScript platformu olan AngularJS en popüler platform çiftidir. Ancak sürekli yeni platformlar geliştiriliyor, bu konuda sektöre dair bilgilerinizi güncel tutmanızda fayda var!

<br/><br/>

## 4) CSS Ön İşleme

<br>

### CSS, front end developerlar için olmazsa olmaz olsa da zaman zaman çalışmalarınıza sınır getirebilir. Fonksiyon belirleyememek veya aritmetik işlem yapamamak bu sınırlamaların başında gelir. Bu yüzden büyük projelerde sürekli aynı kodları yazmamak için çözüm üretmeniz gerekecektir.

<br>

### CSS platformları gibi, CSS ön işleme de bir developerın hayatını kolaylaştıran şeyler arasında yer alıyor. Sass, LESS ya da Stylus gibi CSS ön işleyicilerden birini kullanarak iş yükünüzü hafifletebilirsiniz. Ön işleyiciye yazdığınız kodları web sitenizde çalışacak CSS kodlarına kolayca dönüştürebilirsiniz.

<br/><br/>


## 5) Versiyon Kontrolü/Git

<br>

### HTML, CSS ve JavaScript ile yazdığınız kodları geliştirirken haliyle elinizde çok sayıda versiyon birikecek. Bu her developerın başına gelen çok normal bir durumdur. Çalışmalarınız sırasında bir şeyler yanlış giderse yapmak isteyeceğiniz son şey, tüm kodları en baştan yazmaya başlamak olacak. Versiyon Kontrolü burada devreye girerek sizin hayatınızı kurtaracaktır. Çünkü versiyon kontrolü yaptığınız değişikliklerin izini sürer ve önceki versiyonlara kolayca erişmenizi sağlar. 

<br>

### Git gibi versiyon kontrolü yazılımları bu iş için size yardımcı olur. Bu yazılımları kullanmayı zaman kaybetmeden öğrenin. Çünkü iş görüşmelerinde bu platformlar soruluyor ve inceleniyor.

<br/><br/>


## 6) Responsive Tasarım

<br>

### Günümüzde artık web siteleri sadece masaüstünden değil, çeşitli ebatlardaki ekranlara sahip cihazlardan da ziyaret ediliyor. Bu yüzden masaüstü için tasarlanmış bir web sitesi küçük ekranlı bir akıllı telefonda tamamen bozuk bir görüntüye sebep olabiliyor. Hatta bozuk görüntünün dışında bazen işlevler bile geçersiz hale geliyor.

<br>

### Bu nedenle front end developerların farklı ekran boyutlarına uygun tasarımlar yaratması gerekiyor. İşte bu tasarımlara responsive tasarım diyoruz.

<br/><br/>


## 7) Test/Hata Ayıklama

<br>

### Front end developer kariyerinizde karşınıza bug ve bugging terimleri sıkça çıkacaktır. Bu yüzden bu terimlere en başta alışmak sizin için faydalı olacaktır. Her developerın çalışma hayatında karşılaştığı bu hatalar için farklı test metotları bulunur. Fonksiyonel test, sitenizin fonksiyonlarına bakar ve kodunuzun tamamen çalışıp çalışmadığını test eder. Unit test ise sitenizdeki belli bir şeyden sorumlu küçük test parçalarını test eder ve bireysel olarak sitenin çalışmasına etkisini test eder.

<br>

### Bu yüzden test, front end developerın çalışmasının önemli bir bölümünü oluşturur. Test sırasında ortaya çıkan hataları ayıklayarak, sitenizin tam fonksiyon çalışmasını sağlarsınız.